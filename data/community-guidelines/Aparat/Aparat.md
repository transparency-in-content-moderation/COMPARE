قوانین انتشار محتوا
-------------------

اولویت ما ایجاد فضایی امن برای تولیدکنندگان محتوا و کاربران آپارات است. در این بین، نقش گزارش‌های مردمی در امن نگه‌داشتن این جامعه بسیار پررنگ و حائز اهمیت است. به همین منظور، آپارات برای ایجاد فضایی امن و مطمئن، به تک‌تک کاربرانش اعتماد می‌کند؛ مسئولیتی که به شکل مشترک بین تیم آپارات و کاربرانش تقسیم شده است. مطالعه و درک قوانین انتشار محتوا به شما و ما کمک می‌کند تا در انجام این مسئولیت موفق‌تر عمل کنیم.

از لحاظ قانونی و عرفی، دستورالعمل‌های مربوط به شناسایی و برخورد با انواع محتوای ممنوع در این پلتفرم را شرح داده است. این دستورالعمل‌ها برای انواع محتوا مانند فیلم‌ها، نظرها، پیوندها و تصاویر شاخص کاربرد دارد و بخشی جدایی‌ناپذیر از قوانین ما محسوب می‌شود. ما به‌منظور مقابله با مسائل جدیدی که در این پلتفرم ایجاد می‌شود، مرتب این قوانین را با کمک متخصصان و صاحب‌نظرانی خارج از تیم آپارات ارزیابی می‌کنیم. همچنین، برای اجرای خط‌مشی نظارت بر اجرای محتوا، به گزارش‌های مردمی و سیستم‌های یادگیری ماشین متکی هستیم که با همۀ کاربران، بدون درنظرگرفتن سابقه، تعداد دنبال‌کننده، مکان یا محل وابستگی آن‌ها یکسان رفتار می‌کند. قوانین ما برای ایمن‌سازی جامعۀ کاربران آپارات ایجاد شده است؛ درحالی‌که به تولیدکنندگان محتوا این آزادی را می‌دهیم که تجربه‌ها و دیدگاه‌های متنوع خود را به‌اشتراک‌بگذارند. در ادامه، فهرست کاملی از مفاد تشکیل‌دهندۀ قوانین انتشار ویدئو در آپارات آمده است.



اولویت ما ایجاد فضایی امن برای تولیدکنندگان محتوا و کاربران آپارات است. در این بین، نقش گزارش‌های مردمی در امن نگه‌داشتن این جامعه بسیار پررنگ و حائز اهمیت است. به همین منظور، آپارات برای ایجاد فضایی امن و مطمئن، به تک‌تک کاربرانش اعتماد می‌کند؛ مسئولیتی که به شکل مشترک بین تیم آپارات و کاربرانش تقسیم شده است. مطالعه و درک قوانین انتشار محتوا به شما و ما کمک می‌کند تا در انجام این مسئولیت موفق‌تر عمل کنیم.

رعایت‌نکردن حریم خصوصی افراد
============================

آپارات حریم خصوصی افراد را محترم می‌شمارد و این موضوع را تشخیص می‌دهد که تنها توجیه نقض این حریم، انجام‌دادن این کار در خدمت هدفی والاتر است. چهره‌های شناخته‌شده در جایگاه خاصی قرار دارند؛ اما آن‌ها نیز حریمی برای زندگی خصوصی‌شان دارند. مردم باید از واقعیت‌های مربوط به توانایی و تناسب این مقامات برای کسب یا حفظ مقام یا انجام‌وظیفۀ خود آگاه شوند؛ اما حق ندارند مطلبی دربارۀ رفتارهای خصوصی آن‌ها بدانند، مگر اینکه رفتارهایشان غیرقانونی باشد یا پیامدهای مهم‌تر و گسترده‌تری از حوزۀ زندگی خصوصی آن‌ها داشته باشد.  
نکتۀ اساسی اینکه آپارات در چارچوبی کار می‌کند که به حق افراد برای حفظ حریم خصوصی خود احترام می‌گذارد، با آن‌ها منصفانه برخورد می‌کند و درعین‌حال، به کاربران اجازۀ انتشار محتوایی را می‌دهد که دانستن آن به نفع عموم مردم است.

میکروفون‌ها و دوربین‌های مخفی و مداربسته
----------------------------------------

پیشرفت‌های فناوری، استفاده از وسایل پنهان یا ضبط صدا و تصویر افراد از راه دور را ساده‌تر و مطمئن‌تر کرده است؛ اما این نکته هیچ تأثیری بر درستی یا نادرستی استفاده از آن‌ها ندارد. درست‌بودن، نه امکان‌پذیربودن، معیار تصمیم برای مجاز یا غیرمجازبودن انتشار ویدئو است. نکتۀ مهم در این محتواها، حفظ حریم شخصی افرادِ حاضر در تصویر است، به شکلی که اگر چهرۀ افراد بدون رضایت آن‌ها نمایش داده شود و تمسخر شوند یا به آن‌ها تهمت و افترا بزنند، حریم شخصی‌شان نقض شده است و ویدئوهایی ازاین‌دست امکان انتشار ندارد. از سوی دیگر، تصاویر دوربین‌های مداربستۀ نصب‌شده در اماکن مختلف، اگر نقض‌کنندۀ حریم خصوصی افراد باشد یا صحنه‌ای دلخراش و خشن را نمایش دهد یا اعمالی را به تصویر بکشد که ممکن است باعث ایجاد هرج‌ومرج یا آموزش اعمال خلاف قانون باشد و نیز باعث برهم‌خوردن امنیت روانی جامعه شود، امکان انتشار در آپارات نخواهد داشت. شایان ذکر است که تصاویر مربوط به مسئولان حکومتی اگر حکم تهمت و افترا را پیدا نکند و انتشار آن به نفع مصالح عمومی جامعه باشد، بلامانع است؛ هرچند در چنین مواردی در صورت ارسال گزارش از سوی کاربران، با توجه به حساسیت زیاد، بلافاصله مسئولان آپارات این قبیل ویدئوها را بازبینی می‌کنند تا به‌هیچ‌وجه حقی از کسی ضایع نشود.

تصاویر ضبط مخفیانه در اماکن عمومی
---------------------------------

مردم در اماکن عمومی نمی‌توانند به اندازۀ خانه‌شان توقع رعایت حریم شخصی داشته باشند. همه آن‌ها را می‌بینند و این بدان معناست که امکان ضبط تصویر و صدایشان وجود دارد. به‌طورکلی، تصاویر ضبط‌شده در شرایطی که افراد امکان دیدن تصویربردار را دارند، خارج از قواعد مربوط به دوربین مخفی دسته‌بندی می‌شود. از سوی دیگر، انتشار تصاویر ضبط‌شدۀ صحبت‌های مسئولان در اماکن عمومی، اگرچه آن‌ها موافق ضبط تصاویر نیز نباشند، بلامانع است؛ هرچند در این موارد نیز باید مسائل و مصالح مربوط به امنیت ملی و روانی جامعه را درنظرگرفته. ویدئوهایی که ناقض قوانین این بخش باشد، مجاز به انتشار در آپارات نیست.

اندوه و ناراحتی
---------------

انتشار تصاویر ضبط‌شدۀ مخفیانه افراد قابل‌شناسایی، در حالت اندوه یا تحت‌فشار زیاد (مثلاً در بیمارستان‌ها) مستلزم ملاحظه‌های خاصی است. انتشار چنین تصاویری معمولاً تنها هنگامی توجیه‌پذیر است که خود آن افراد یا کسی از طرف آن‌ها اجازۀ این کار را داده باشد. در این موارد، در صورت ارسال گزارش، مسئولان آپارات با دقت و جدیت محتوا را بازبینی می‌کنند تا از تضییع حق افراد جلوگیری نمایند.

تصاویر ضبط‌شدۀ پنهانی افراد در مِلک شخصی
----------------------------------------

در مِلک شخصی، مخصوصاً خانه، افراد به‌حق توقع دارند که صدا و تصویرشان برای انتشار در فضای عمومی ضبط نشود. نقض‌نکردن حریم شخصی افراد، یکی از مهم‌ترین خط‌مشی‌های آپارات به‌شمارمی‌رود که دربارۀ این موضوع ما دقت و جدیت ویژه‌ای داشته‌ایم و خواهیم داشت.

تصاویر با محتوای مکالمه‌های تلفنی ضبط‌شده
-----------------------------------------

ضبط مکالمه‌های تلفنی بدون اطلاع افراد، درصورتی‌که حریم شخصی آن‌ها نقض شود یا اطلاعات شخصی افراد را افشا نماید، مصداق استراق‌سمع است و آپارات درخصوص انتشار ویدئوهایی ازاین‌دست بسیار حساس است. تماس‌های تلفنی با سازمان‌ها و نهادهای حکومتی و ضبط مکالمه در شرایطی که اطلاعات محرمانه‌ای افشا نشود و در راستای پیگیری مصالح جامعه باشد، مانند آنچه خبرنگاران رسانه‌های مختلف انجام می‌دهند، بلامانع است.

نقض حریم شخصی افراد
-------------------

این به معنای حفاظت از حقوق فردی است که تهیۀ عکس، فیلم یا ویدئو را برای استفاده در خانه و اهداف خصوصی انجام می‌دهد. نسخه‌های این آثار را نمی‌توان بدون اجازه پخش کرد؛ بنابراین، ویدئوهایی ازاین‌دست را که فردی برای مصارف شخصی تهیه کرده است، نمی‌توان بدون اجازۀ او منتشر کرد. برای مثال، اگر گوشی فردی عادی یا شناخته‌شده به سرقت رفته باشد و تصاویر شخصی و خصوصی این فرد، از سوی افرادی در آپارات منتشر شود، به‌محض اطلاع حذف خواهد شد. آپارات به حفظ حریم شخصی افراد اهتمام می‌ورزد.

انتشار اطلاعات خصوصی افراد بدون اجازه
-------------------------------------

نباید به حریم خصوصی دیگران تجاوز کرد. به‌اشتراک‌گذاشتن محتوایی که ممکن است دربردارندۀ اطلاعات خصوصی افراد یا دارایی‌های خصوصی‌شان باشد، بدون اجازۀ آن‌ها ممنوع است. این اطلاعات، موارد زیر را دربرمی‌گیرد؛ اما محدود به این‌ها نیست:

* به‌اشتراک‌گذاری اطلاعات هویتی و محرمانۀ افراد مانند: نام واقعی، مکان، کد ملی یا رمزهای عبور مربوط به حساب‌های بانکی، حساب‌های کاربری و...
* به‌اشتراک‌گذاری اطلاعات تماس شخصی افراد مانند: شماره‌تلفن، نشانی پروفایل‌های شبکه‌های اجتماعی و...
* به‌اشتراک‌گذاری پروفایل‌های شبکه‌های اجتماعی محدودشده یا محافظت‌شده یا نشر هر نوع اطلاعات از این پروفایل‌ها
* به‌اشتراک‌گذاری محتوایی که حریم خصوصی دیگری را نقض می‌کند؛ مانند پخش زنده بدون اجازه از محیطی خصوصی

هر نوع فعل یا ترک‌فعلی که براساس قوانین حاکم بر جمهوری اسلامی ایران و قوانین بین‌المللی مصداقی از انتشار یا تجاوز به حریم خصوصی افراد باشد، ممنوع بوده و با حساب کاربری فرد خاطی مطابق با مفاد مندرج در قوانین آپارات رفتار خواهد شد. همۀ عواقب و مسئولیت‌های حقوقی یا کیفری مربوط به نقض این بند به عهدۀ کاربر خواهد بود و آپارات در این خصوص هیچ مسئولیتی ندارد.



خشونت یا محتوای خطرناک یا آسیب‌زا
=================================

اولویت ما ایجاد فضایی امن برای تولیدکنندگان محتوا و کاربران آپارات است. در این بین، نقش گزارش‌های مردمی در امن نگه‌داشتن این جامعه بسیار پررنگ و حائز اهمیت است. به همین منظور، آپارات برای ایجاد فضایی امن و مطمئن، به تک‌تک کاربرانش اعتماد می‌کند؛ مسئولیتی که به شکل مشترک بین تیم آپارات و کاربرانش تقسیم شده است. مطالعه و درک قوانین انتشار محتوا به شما و ما کمک می‌کند تا در انجام این مسئولیت موفق‌تر عمل کنیم.

داشتن محتوای خشن یا زننده
-------------------------

روشن است که نمایش خشونت، افراد بسیاری را ناراحت می‌کند و در حد افراط، می‌توان آن را متهم به حساسیت‌زدایی در بینندگان ویدئوها کرد. مخاطبان همچنان نگران نمایش خشونت هستند؛ مخصوصاً خشونتی که به تجربۀ خود آن‌ها نزدیک باشد. غالب کاربران توقع دارند که نمایش خشونت در خدمت بیان نکته‌ای اخلاقی یا اجتماعی باشد.  
باید به این موضوع دقت کرد که صحنه‌های خشن، در چه طیف ویدئوهایی نمایش داده می‌شود. دربارۀ نمایش صحنه‌های خشن در ویدئوها حتماً باید توجه کرد که گزینۀ «محتوای نامناسب برای کودک» فعال شده باشد و در غیر این صورت، ویدئوهایی ازاین‌دست، اجازۀ انتشار در آپارات ندارد.  
اصول مهم و اساسی ویدئوهای منتشرشده که باید رعایت شود، عبارت‌اند از:

* با مردگان باید محترمانه رفتار کرد و اگر دلایل قانع‌کننده‌ای وجود ندارد، نباید آن‌ها را نشان داد.
* از نشان‌دادن نماهای نزدیک غالباً باید پرهیز شود.
* ویدئوها نباید بی‌دلیل روی پیامدهای خونین یک حادثه یا حملۀ تروریستی تمرکز کند.
* به‌کارگیری تصاویر خشن به‌صرف دردسترس‌بودن، پذیرفتنی نیست.
* ارزش حیات و رنج انسان‌ها در همه‌جا یکسان است؛ چه در داخل و چه خارج از کشور.
* نشان‌دادن صحنه‌های کشته‌شدن یا مُردن افراد، تحت هیچ شرایطی توجیه‌پذیر نیست.

### خشونت مرتبط با حیوانات

آپارات دربارۀ موضوع خشونت مربوط به حیوانات، حساسیت ویژه‌ای دارد؛ اما در دنیای حیوانات، بین رفتار تهاجمی در میان همنوعان و حمله به قصد شکار از طرف یک نوع به انواع دیگر، تمایزی وجود دارد. هر دو نوع خشونت جزو اجزای بنیادین رفتار حیوانی است. شواهد حاکی از آن است که بینندگان ویدئوها، به نمایش خشونت حیوانات در بین همنوعان خود، مثلاً درگیری نرها برای تسلط بر گروه، حساسیت کمتری دارند. صحنه‌های شکار که احیاناً موجب ناراحتی عمیق می‌شود، باید محتاطانه و بدون نمایش جزئیاتِ غیرضروری به تصویر کشید.  
در این مواقع باید توجه کرد که دلیل درگیری بین حیوانات، عامل انسانی نباشد؛ یعنی انسان‌ها نقشی در بروز درگیری بین حیوانات نداشته باشند. برای مثال، مسابقه‌های «خروس لاری» و نظایر آن، اجازۀ انتشار در آپارات ندارد. همچنین، ویدئوهای حاوی محتوای حیوان‌آزاری نیز چون به‌شدت ناراحت‌کننده است، اجازۀ انتشار در آپارات ندارد.

### خشونت انسانی

فهرست زیر مواردی است که دربارۀ خشونت انسانی اجازۀ انتشار در آپارات ندارد. شایان ذکر است که این فهرست، همۀ موارد غیرقابل انتشار را دربرنمی‌گیرد:

* موقعیت‌های نزدیک به تجربۀ خود کاربران
* ویدئوهای حاوی صحنه‌های خشونت خانگی و جنسی
* به‌تصویرکشیدن زنان و کودکان در نقش قربانیان خشونت جنسی
* صحنه‌های خشونت شدید و مداوم (از هر نوع) \- وقتی زمینۀ داستان باعث ایجاد تنش در بیننده شود؛ مثلاً پاهای آویزان فردی اعدام‌شده که در برابر صورت کودکی قرار گرفته است.
* خودکشی، قصد خودکشی یا آموزش آن
* معرفی سلاح‌هایی که ممکن است از کاربرد آن‌ها تقلید شود؛ مخصوصاً سلاح‌های ساده‌ای مثل چاقو، چکش، پتک یا روش‌هایی که نشان می‌دهد چگونه خشونت ممکن است مؤثرتر باشد.
* پرخاشگری کلامی، مخصوصاً وقتی کلمه‌های استفاده‌شده بار جنسی هم داشته باشد.

### محتوای خشن مرتبط با کودکان

شواهد نشان می‌دهد که خشونت در شرایط مشابه زندگی واقعی، بسیار ناراحت‌کننده‌تر از خشونت در شرایط تخیلی و داستانی است. وقتی خشونت در محیطی آشنا و بین چهره‌های آشنا رخ می‌دهد، بیش از همه، کودکان ناراحت می‌شوند؛ مثلاً خشونت در خانه بین شخصیت‌های مشابه والدین کودک یا در قبال افراد و حیوانات دست‌آموز که کودک با آن‌ها همدردی می‌کند، نباید نشان داده شود. البته با به‌کارگیری گزینۀ «محتوای نامناسب برای کودک» تا حدودی می‌توان این ملاحظه‌ها را تعدیل کرد؛ اما سیاست کلی آپارات حمایت از حقوق کودکان و گروه‌های آسیب‌پذیر است.  
خطر تقلید، مخصوصاً در بین کودکان، بسیار واقعی است؛ مثلاً درخصوص استفاده از ضربه‌های کاراته یا کاربرد سلاح‌های سهل‌الوصول مانند طناب، چاقو یا بطری، باید دقت فوق‌العاده‌ای اعمال شود و این قبیل ویدئوها بدون فعال‌کردن گزینۀ «محتوای نامناسب برای کودک» اجازۀ انتشار در آپارات ندارد.  
اعمال مجرمانه، در صورت نمایش، نباید تبدیل به درس‌هایی برای «چگونه انجام‌دادن» شود. پنهان‌نکردن عواقب خشونت در زندگی واقعی نیز اهمیت دارد.

### خشونت علیه زنان

خشونت علیه زنان در ویدئوها نباید مشوق این تصور باشد که باید از زنان استفاده یا آن‌ها را از طریق خشونت تحقیر کرد یا زنان، جز در موارد استثنایی، قربانیان خودخواستۀ خشونت هستند. تجاوز، چیزی نیست جز مصیبتی برای قربانی آن و مطرح‌کردن هر فرض دیگری، نادرست است. حتی در ویدئوهایی که متن یا کلامی روی آن‌ها قرار دارد و دربارۀ تجاوز صحبت می‌کند، اگر حتی اندکی به متجاوز حق بدهد یا عمل تجاوز را قبیح نشمارد، اجازۀ انتشار در آپارات نخواهد داشت.  
خشونت علیه زنان را نباید به‌صورت تجربه‌ای شهوانی نشان داد و ویدئوهایی که مفهوم تجاوز در آن‌ها به این شکل نمایان شده است، اجازۀ انتشار ندارد. همین حساسیت دربارۀ خشونت علیه کودکان نیز وجود دارد.

داشتن محتوای منجر به رنج و ناراحتی
----------------------------------

### تصاویر مربوط به حوادث و بلایا

تصاویری که منتشر می‌شود، نباید باعث ایجاد ناراحتی و اضطراب فوق‌العاده زیاد شود. تخمین‌های غیردرست و نگران‌کننده دربارۀ آمار تلفات واقعه‌ای طبیعی، تصاویر قربانیان حادثه، بدون آنکه پلان‌های حاوی خون و جراحت محو شده باشد، صحنه‌های دلخراش و نظایر آن، با توجه به برهم‌زدن آرامش جامعه و ایجاد اضطراب، قابل پخش نخواهد بود.

### تصویر مربوط به آسیب‌ها

تصاویر منتشرشده در آپارات نباید باعث قساوت قلب و برهم‌خوردن آرامش جامعه شود؛ تصاویری که این قبیل حوادث را با دلسوزی پوشش می‌دهد، مشکلی برای انتشار ندارد.

### تصاویر مصاحبه با مجروحان و سوگواران

با کسانی که دچار ناراحتی شدید هستند، نباید برخلاف میلشان مصاحبه شود. انتشار تصاویر کسانی که فوق‌العاده ناراحت‌اند، نباید موجب بیشترشدن رنج و دردشان شود. تصاویری که حالت مستند خبری دارد و دربارۀ واقعه‌ای تهیه شده است، درصورتی‌که تکان‌دهنده و آزاردهنده نباشد، مشکلی برای انتشار ندارد.

### تصاویر مردگان، مجروحان و مفقودان

نگرانی برای بستگان نزدیک، مستلزم اعمال دقت خاص دربارۀ ویدئوهای مربوط به مرگ، مجروح یا مفقودشدن افراد است. ممکن است استثناهایی درخصوص چهره‌های برجسته یا به دلیل برخی شرایط خاص وجود داشته باشد؛ اما در غیر این صورت، باید مراقب بود بستگان نزدیک از دیدن این تصاویر دچار تألم روحی شدید نشوند. تصاویر مردگان یا مجروحان هر واقعه یا سانحه باید با ملاحظۀ محوکردن صحنه‌های دلخراش منتشر شود. برای مثال، تصاویر جنازه‌هایی که پس از زلزله یا آتش‌سوزی از زیر آوار بیرون آورده می‌شود، بسیار دلخراش است و باید در انتشار آن‌ها حساسیت به خرج داد. این تصاویر تنها در صورتی امکان انتشار دارد که تصویر پیکرها و چهره‌ها محو شده باشد و به‌وضوح نتوان دید.

فعالیت‌های آسیب‌زا یا خطرناک
----------------------------

برخی افراد زمینه‌های جدی برای آسیب‌زدن به خود یا دیگران را دارند؛ بنابراین، انتشار محتوایی با این مضامین ممکن است باعث ترغیب این افراد به انجام چنین رفتارهایی شود. ازاین‌رو، چنین ویدئوهایی اجازۀ انتشار در آپارات ندارد. همچنین، ویدئوهایی که در آن افراد اقدام به آسیب‌رساندن به خود (Self\-Harm) یا دیگران می‌کنند نیز اجازۀ انتشار ندارد.



محتوای حساس
===========

اولویت ما ایجاد فضایی امن برای تولیدکنندگان محتوا و کاربران آپارات است. در این بین، نقش گزارش‌های مردمی در امن نگه‌داشتن این جامعه بسیار پررنگ و حائز اهمیت است. به همین منظور، آپارات برای ایجاد فضایی امن و مطمئن، به تک‌تک کاربرانش اعتماد می‌کند؛ مسئولیتی که به شکل مشترک بین تیم آپارات و کاربرانش تقسیم شده است. مطالعه و درک قوانین انتشار محتوا به شما و ما کمک می‌کند تا در انجام این مسئولیت موفق‌تر عمل کنیم.

محتوای غیراخلاقی، غیرعرفی یا در تضاد با قوانین کشور
---------------------------------------------------

آپارات مانند هر پلتفرمی در هر جای جهان، تابع قوانین کشوری خود است؛ بنابراین، دربارۀ مباحث پوشش، بایدها و نبایدهای اجتماعی اگرچه در این سال‌ها تغییراتی در هنجارهای جامعه شکل گرفته است؛ همچنان عرف جامعه و شئونات پذیرفته‌شدۀ ایرانی‌اسلامی خط‌مشی آپارات را مشخص می‌کند. بر همین اساس، ویدئوهایی که در آپارات منتشر می‌شود، باید همۀ شئونات ایرانی و اسلامی و عرفی را مدنظر قرار دهد و کاربران توجه داشته باشند که همۀ فعالیت‌های آپارات در چارچوب قوانین جمهوری اسلامی ایران است.

کودک‌آزاری
----------

هر تصویری از کودکان که شائبۀ قرارگرفتن در موقعیت جنسی را به ذهن متبادر کند، مجاز به انتشار در آپارات نیست. همۀ محتواهایی که در آپارات منتشر می‌شود، باید از نظر خشونت کلامی، تصویری، جنسی، تلویح جنسیتی و نظایر آن، هنجارها، قوانین و عرف جامعه را مدنظر قرار دهد تا محتوای نامناسب برای کودکان بدون فعال‌کردن گزینۀ «محتوای نامناسب برای کودک» منتشر نشود.  
مواجهۀ درست و توأم با حساسیت، مانع از آن خواهد شد که ظریف‌ترین موضوع‌ها، در سطحی گسترده توهین‌آمیز تلقی شود. شواهد حاکی از آن است که خشونت در شرایط مشابه زندگی واقعی، بسیار ناراحت‌کننده‌تر از خشونت در شرایط تخیلی و داستانی است. وقتی خشونت در محیطی آشنا و بین چهره‌های آشنا رخ می‌دهد، بیش از همه، کودکان ناراحت می‌شوند؛ مثلاً خشونت در خانه بین شخصیت‌های مشابه والدین کودک یا در قبال افراد و حیوانات دست‌آموز که کودک با آن‌ها همدردی می‌کند، اجازۀ انتشار ندارد. البته با به‌کارگیری گزینۀ «محتوای نامناسب برای کودکان» تا حدودی می‌توان این خط قرمز را تعدیل کرد؛ اما سیاست کلی آپارات حمایت از حقوق کودکان و گروه‌های آسیب‌پذیر است.  
خطر تقلید، مخصوصاً در بین کودکان، بسیار واقعی است؛ مثلاً درخصوص استفاده از ضربه‌های کاراته یا کاربرد سلاح‌های سهل‌الوصول مانند طناب، چاقو یا بطری، باید از سوی کاربران دقت فوق‌العاده‌ای اعمال شود. اعمال مجرمانه، در صورت نمایش، نباید تبدیل به درس‌هایی برای «چگونه انجام‌دادن» شود. پنهان‌نکردن عواقب خشونت در زندگی واقعی نیز اهمیت دارد.  
یکی از نگرانی‌هایی که همواره در جوامع گوناگون وجود دارد، «درستیِ» نمایش تصویر کودکان است. بین روان‌شناسان و متخصصان تربیت کودک همواره بحث‌های فراوانی دربارۀ نحوه و میزان نمایش تصاویر کودکان وجود داشته است. نکتۀ حائز اهمیت در نمایش ویدئوهایی که کودکان سوژۀ اصلی آن هستند، مسئلۀ «رضایت» است؛ یعنی در دوران طفولیت رضایت والدین شرط این نمایش است و در سنین بالاتر، رضایت خود کودک و نوجوان.  
در حال حاضر، با توجه به اینکه تصاویر منتشرشده در آپارات، در سِرورهای این پلتفرم باقی‌می‌ماند و ممکن است در آیندۀ کودک نقش‌آفرینی کند، کاربران درخصوص انتشار آن‌ها باید دقت خاصی کنند. برای نمونه، وقتی تصویری از کودک کار مشغول جمع‌آوری زباله از کنار خیابان نمایش داده می‌شود، باید دقت بسیاری کرد که چهرۀ کودک به‌وضوح دیده نشود.  
همچنین، هنگامی که دربارۀ کودک قربانی تجاوز جنسی صحبتی می‌شود، باید بسیار دقت کرد که هویت کودک مخفی بماند و اگر ویدئویی هویت کودکی را افشا می‌کند که به او تجاوز شده است، بی‌تردید مجاز به انتشار در آپارات نخواهد بود. آنچه کاربر پیش از بارگذاری ویدئو در آپارات باید به آن توجه نماید، این است که آیا این ویدئو در آینده سرنوشت کودکی را دستخوش تغییر می‌کند یا خیر. پاسخ به این سؤال، روشن‌کنندۀ مجاز یا غیرمجازبودن نمایش ویدئو است.

محتوای جنسی
-----------

ما در آپارات سعی می‌کنیم با توجه به قواعد، قوانین و مسائل عرفی اساسی و معینی که درخصوص نشان‌دادن همۀ فعالیت‌های جنسی مصداق دارد، کارمان را انجام دهیم. کاربران درخصوص بارگذاری ویدئو در آپارات باید به این نکته‌ها توجه کافی کنند:

* تصاویر مربوط به عشق‌بازی انسان‌ها، جفت‌گیری حیوانات و نظایر این اجازۀ انتشار در آپارات ندارد.
* در صورت بارگذاری تصاویر پورنوگرافی و ویدئوهای اروتیک، کانال مربوط حذف می‌شود.
* ویدئوهایی که دربارۀ مسائل جنسی صحبت می‌کند، اگر جنبۀ آموزشی، پزشکی، تحقیقی و مستند داشته باشد و فرم اروتیک نداشته باشد، در صورت فعال‌کردن گزینۀ «محتوای نامناسب برای کودکان» مشکلی برای انتشار ندارد.
* ویدئوهای حاوی خشونت جنسی یا سادیسم، در صورت متبادرکردن مفاهیم مذکور، اجازۀ انتشار در آپارات ندارد.
* ویدئوهای مختص مسائل تخصصی پزشکی مانند کنفرانس‌ها یا خدمات پزشکی، در صورت گزارش به‌دقت بازبینی خواهد شد.

این قوانین دربارۀ همۀ موارد منتشرشده در آپارات مانند بخش نظرات و توضیحات ویدئو نیز صادق است.

داشتن محتوا با مضامین نفرت ‌پراکنی
----------------------------------

رویکرد آپارات در قبال همۀ محتواهای بارگذاری‌شدۀ کاربران این است که تا حد امکان از حذف ویدئوها اجتناب نماید، مگر آنکه محتوای بارگذاری‌شده باعث ایجاد حساسیت، برانگیختن احساسات، حاوی توهین، اهانت، افترا و نظایر این‌ها باشد و درنهایت، منتج به برهم‌خوردن آرامش روانی جامعه شود. در این مواقع آپارات ناچار به حذف محتوای بارگذاری‌شدۀ مذکور است.  
اشاره‌های موهن یا بی‌احترامی (خواه شفاهی باشد یا تصویری) به مطالبی که محور اعتقادی ادیان مختلف است (مثلاً صلیب، انجیل، قرآن و روزهای مقدس پیروان ادیان)، توهین شدید و عمیق تلقی می‌شود و باید دقت خاصی در این مسائل اعمال شود تا ویدئوهای بارگذاری‌شده چنان نباشد که به اقلیت‌های دینی و مذهبی توهین شود.  
ایران کشوری متشکل از اقوام و فرهنگ‌های گوناگون است؛ اقوام و فرهنگ‌هایی که صدها و شاید هزاران سال، در کنار یکدیگر با سازش و بردباری زندگی کرده‌اند و جامعۀ متکثر ایران را شکل داده‌اند. از سوی دیگر، میهن‌دوستی (Patriotism) حسی غریزی در بین عموم انسان‌هاست که در هر دورۀ تاریخ و هر محدودۀ جغرافیایی وجود داشته است و تنها مختص ایران نیست؛ اما گاهی در برخی مناطق، گروه‌ها و دسته‌هایی با تمرکز بر ملی‌گرایی افراطی، باعث ایجاد اختلاف‌هایی در بین اقوام مختلف می‌شوند. هر ویدئویی که منجر به ایجاد هرج‌ومرج و بروز اختلاف‌های قومی یا ایجاد تنش‌های فرهنگی بین مردم شود، اجازۀ انتشار در آپارات ندارد.  
خط‌مشی آپارات در مقام ارائه‌کنندۀ خدمات بارگذاری ویدئو بر این اساس استوار است که محتوای بارگذاری‌شدۀ کاربران به‌هیچ‌وجه باعث ایجاد اختلاف و تفرقه در بین مردم نشود و هر توهین قومی و نژادی که باعث بروز اختلاف، احیای اختلاف‌های پیشین یا هرج‌ومرج در هر بخش از ایران شود، مجاز به انتشار در آپارات نخواهد بود.

تبلیغ کالا یا خدمات غیرمجاز
---------------------------

آپارات بستری برای تبلیغات کسب‌وکارهای گوناگون است و هیچ ویدئویی صرف اینکه تبلیغاتی است از آپارات حذف نخواهد شد. ما خود را ملزم به رعایت مصالح جامعه می‌دانیم و از سویی، اجرای قوانین موضوعۀ کشور یکی از اصول اساسی کاری آپارات است. بر همین اساس، کاربر باید توجه کند که ضرورت دارد هر ویدئوی تبلیغاتی صرفاً در راستای تبلیغ برای فروش و عرضۀ کالا و خدمات خاص، فروش عمده یا معرفی و تبلیغ کسب‌وکار باشد. چنانچه تصاویر یا متون مندرج با هرکدام از ضوابط و شرایط و دستورالعمل‌های آپارات مغایرت داشته باشد، صرف‌نظر از اینکه مسئولیت‌های قانونی مربوط به عهدۀ کاربر است، به‌محض اطلاع مسئولان آپارات از نقض قوانین ویدئو، حذف خواهد شد. در موارد زیر ویدئوها مجاز به انتشار در آپارات نیست:

* ویدئوهای تبلیغاتی خریدوفروش اعضای بدن
* آگهی‌های خریدوفروش حیوانات زنده
* خدمات سقط جنین
* ارائۀ خدمات ماساژ در خانه
* ویدئوهای تبلیغاتی مربوط به کالاهای قاچاق و غیرقانونی مانند رسیور، دستگاه استراق‌سمع و...
* ویدئوهای تبلیغاتی کالاهایی که طبق قوانین جمهوری اسلامی معاملۀ آن‌ها ممنوع است؛ مانند اسلحه، مواد منفجره و...
* ویدئوهای تبلیغاتی اموال مسروقه یا کالاهایی که از ارتکاب جرم یا به‌واسطۀ نقض مقررات جمهوری اسلامی ایران به‌دست‌آمده باشد.
* ویدئوهای تبلیغاتی مواد مخدر و روان‌گردان، عناصر سازنده یا متعلقات آن و به‌طورکلی، کالاهایی که برای مصرف‌کننده خطرناک است.
* ویدئوهای تبلیغاتی کالاهایی که معاملۀ آن‌ها تشریفات و الزامات قانونی و مقررات خاصی دارد؛ مانند شوکر، گاز اشک‌آور، فلزیاب و...
* ویدئوهای تبلیغاتی کالاهای خلاف شئون اجتماعی و اخلاقی جامعه یا ویدئوهایی که محتوا و تصاویر خلاف شئون جامعه دارد؛ مانند فیلم‌های مستهجن، داروهای ضدبارداری، داروهای درمانی غیرمجاز، ویتامین‌های غیرمجاز، مانکن‌های جنسی و انواع لوازم جنسی غیرقانونی.
* تبلیغات سایت‌ها و کانال‌های همسریابی و دوست‌یابی
* ویدئوهای تبلیغاتی کالاهای مرتبط با قمار، بخت‌آزمایی و شرط‌بندی
* ویدئوهای تبلیغاتی مرتبط با بازاریابی شبکه‌ای، چندمرحله‌ای، هرمی، ماتریسی و نظایر آن که مجوز قانونی برای فعالیت ندارد.
* استفاده از کلمه‌ها یا عبارت‌های نامناسب و توهین‌آمیز در متن یا تصویر ویدئوهای تبلیغاتی
* ویدئوهای تبلیغاتی کالاهایی که در توضیح آن‌ها از مفاهیم انتزاعی در حوزه دین و عقاید مردمی استفاده شده است؛ مانند دعا، طلسم، سحر، جادو و جنبل، بخت، شانس، اقبال، یمن، گشایش امور و...
* ویدئوهای تبلیغاتی کالاهای مربوط به میراث فرهنگی کشور مانند خریدوفروش کالاهای عتیقۀ مکشوفه
* ویدئوهای تبلیغاتی کالاهای ممنوعِ مذکور در سایت کارگروه تعیین مصادیق محتوای مجرمانه به نشانی http://internet.ir


اولویت ما ایجاد فضایی امن برای تولیدکنندگان محتوا و کاربران آپارات است. در این بین، نقش گزارش‌های مردمی در امن نگه‌داشتن این جامعه بسیار پررنگ و حائز اهمیت است. به همین منظور، آپارات برای ایجاد فضایی امن و مطمئن، به تک‌تک کاربرانش اعتماد می‌کند؛ مسئولیتی که به شکل مشترک بین تیم آپارات و کاربرانش تقسیم شده است. مطالعه و درک قوانین انتشار محتوا به شما و ما کمک می‌کند تا در انجام این مسئولیت موفق‌تر عمل کنیم.

ترویج رفتارهای تقلیدی و ضداجتماعی
=================================

مخاطبان آپارات نگرانِ احتمال تقلید افراد از رفتاری هستند که در آپارات نمایش داده می‌شود. ما در آپارات سعی می‌کنیم رفتارهای ضداجتماعی یا مجرمانه‌ای که نمایش داده می‌شود، قطعاً تقلیدپذیر نباشد.

جرم و خرابکاری
--------------

آپارات دربارۀ نمایش روش‌های تبهکاری، تخریب اموال عمومی یا کاربرد سلاح‌ها حساسیت خاصی دارد. نکتۀ مهم برای کاربران، پرهیز از نشان‌دادن جزئیات زیاد یا شیوه‌های انجام‌دادن چنین فعالیت‌هایی به شکل مؤثرتر است.

تقلید و کودکان
--------------

بازی کودکان اغلب تحت‌تأثیر تصاویری است که در فضای مجازی یا تلویزیون می‌بینند. امروزه با فراگیرشدن پلتفرم‌های اینترنتی، رسانۀ مرجع برای کودکان، فضای اینترنت است. در ویدئوهای خاصِ کودکان یا ویدئوهایی که احتمالاً در بین آن‌ها محبوبیت دارد، ویدئوهایی که منجر به تقلیدهای خطرناک شود، اجازۀ انتشار در آپارات ندارد. به‌طورکلی، سیگارکشیدن و مشروب‌خوردن نباید در ویدئوهای مربوط به کودکان نشان داده شود. ویدئوهای مربوط به اعدام و وقایع مرتبط با آن، برای کودکان مناسب نیست؛ بنابراین، هر ویدئویی که حاوی چنین صحنه‌هایی باشد، باید با بهره‌گیری از گزینۀ «محتوای نامناسب برای کودک» تعیین تکلیف شود، در غیر این صورت، مجاز به انتشار در آپارات نخواهد بود.  
روش‌های ابتکاری و غیرمعمول برای ایجاد رنج و درد، مخصوصاً وقتی تقلید آن‌ها با استفاده از اشیای موجود در خانه مثل کارد یا چکش، ساده باشد، نباید در ویدئوهای مربوط به کودکان نمایش داده شود. خطر ناشی از خفه‌شدن کودکان در کیسه‌های پلاستیکی را به یاد داشته باشید. اگر در ویدئویی فعالیت‌های خطرناکی مثل بالارفتن از بلندی یا حرکات نمایشی با موتورسیکلت و دوچرخه نمایش داده شود، باید دربارۀ خطر تقلید از این کارها بدون نظارت فرد آگاه، هشدار داده شده باشد، در غیر این صورت باید گزینۀ محدودیت سنی برای آن فعال شده باشد.

خودکشی
------

ویدئوی واقعی خودکشی ممکن است باعث تشویق دیگران به این کار شود. ویدئوها باید از نشان‌دادن جزئیات روش‌های خودکشی پرهیز کند، در غیر این صورت مجاز به انتشار در آپارات نخواهد بود؛ مخصوصاً در مواردی که روش استفاده‌شده غیرمعمول است، کاربران باید بیش‌ازپیش دقت کنند تا ویدئویی برخلاف مقررات منتشر نکنند.  
درخصوص ویدئوهای گزارشی که دربارۀ خودکشی است، باید دقت کرد محتوا جنبۀ آموزش یا تشویق به خودکشی پیدا نکند. اگر ویدئویی حاوی گزارش یا اطلاعاتی دربارۀ خودکشی کودک یا دانش‌آموز است، محتوا هرچه باشد، باید گزینۀ محدودیت سنی برای آن فعال شده باشد.

مواد مخدر
---------

اکثر مخاطبان نگرانی‌های فراوانی دربارۀ ویدئوهای مربوط به مصرف مواد مخدر دارند. ویدئوهای واقعی با هدف بررسی در مصرف مواد مخدر، غالباً نیاز به توجه به موضوع‌هایی چون اختفای هویت، حفاظت از کودکان و نحوۀ نمایش مصرف مواد مخدر دارد.  
در این موارد ما با دقت، به مفهومی توجه می‌کنیم که از طریق ویدئو منتقل می‌شود. صرف نمایش مصرف مواد مخدر یا صحبت دربارۀ آن دلیلی بر مجازنبودن برای انتشار نیست؛ بلکه ممکن است درنهایت مصرف مواد مخدر را تقبیح کند. ویدئوهایی که به هر شکل باعث تبلیغ و تشویق به مصرف مواد مخدر می‌شود، مجاز به انتشار نیست.

رفتارهای ضداجتماعی
------------------

رفتارهای مضر مانند سیگارکشیدن نباید به شکلی نمایش داده شود که منجر به رفتارهای ضداجتماعی شود. برای مثال، اگر محتوای ویدئویی تشویق به مشروب‌خوردن یا سیگارکشیدن در اماکن عمومی می‌کند، مجاز به انتشار نیست. آپارات دربارۀ جنبه‌های ضداجتماعی رفتارهای افراطی، حساسیت ویژه‌ای دارد.

شرط‌بندی (Bet)
--------------

شرط‌بندی، جرم است؛ اما با عنوان مجرمانۀ قمار بررسی می‌شود و زمانی که وقوع مجازات شرط‌بندی تصدیق شود، براساس قانون با فرد خاطی برخورد خواهد شد؛ بنابراین، مواد قانونی مرتبط برای برخورد با جرم قمار و شرط‌بندی بر سر نتایج مسابقه‌های ورزشی، مشخصاً شامل جرم شرط‌بندی نیز می‌شود.  
قمار با هر وسیله‌ای ممنوع و مرتکبان آن به یک تا شش ماه حبس یا تا ۷۴ ضربه شلاق محکوم می‌شوند و در صورت تجاهر به قماربازی، به هر دو مجازات محکوم می‌شوند. تجاهر به قماربازی همان جرمی است که در بارگذاری ویدئوهای مربوط به شرط‌بندی و قمار در آپارات نمود دارد؛ بنابراین، همۀ ویدئوهای مربوط به قمار و شرط‌بندی، مجاز به انتشار در آپارات نخواهد بود؛ هرچند اگر در فیلم یا سریالی تصاویر شرط‌بندی و قمار وجود داشته باشد یا در گزارش خبری و نظایر آن تصویری مربوط به شرط‌بندی باشد، انتشار آن بلامانع است. در این موارد باید توجه داشت که آموزش، ترغیب، تشویق و عادی‌سازی امورات شرط‌بندی یا خریدوفروش ابزار و ادوات آن، خلاف قانون است و ویدئوهایی با این مضامین امکان انتشار در آپارات ندارد.

علوم و فرقه‌های نوظهور
----------------------

نمایش هیپنوتیزم و به‌کارگیری علوم ماورایی برای تسلط بر انسان به‌هیچ‌وجه برای کودکان پسندیده نیست و در سنین پایین که نگرش و جهان‌بینی کودکان در حال شکل‌گیری است، هر محتوای این‌چنینی روند تعلیم‌وتربیت کودک را به مخاطره می‌اندازد؛ بنابراین، در نمایش ویدئوهایی ازاین‌دست باید دقت لازم شود تا ویدئوها حتماً گزینۀ «نامناسب برای کودک» را داشته باشد و گزینۀ محدودیت سنی برای آن‌ها فعال شده باشد.  
نمایش تصاویر مربوط به مراسم جن‌گیری، با توجه به اثرات بدی که روی کاربران، به‌ویژه کودکان دارد، در آپارات مجاز نیست. تصاویر مربوط به این مراسم به‌محض گزارش از سوی کاربران حذف خواهد شد.  
توجه داشته باشید که در شمار چشمگیری از این ویدئوها، شعائر دینی تمسخر می‌شود و در جامعۀ دین‌دار ایران، این امری نامقبول و ناپسند است.  
بسیاری از خانواده‌ها دربارۀ اشاعۀ فرقه‌های نوظهور نگرانی‌های جدی دارند. در جوامع مذهبی، این نگرانی‌ها دوچندان است و یکی از بحث‌برانگیزترین مسائل در این زمینه، شیطان‌پرستی است که انواع و فرقه‌های گوناگون دارد؛ اما در کل همۀ آن‌ها اشتراکات بسیاری با هم دارد. ویدئوهای مربوط به گروه‌های شیطان‌پرست یا حاوی مضامین شیطان‌پرستی امکان انتشار در آپارات ندارد. دربارۀ سایر ویدئوهای مربوط به فرقه‌های نوظهور نیز آپارات با دقت و حساسیت فراوان به دنبال تضمین امنیت روانی و اجتماعی افراد است.

جرائم سایبری
------------

از اواسط دهۀ ۹۰ با گسترش شبکه‌های بین‌المللی و ارتباطات ماهواره‌ای، نسل سوم جرائم رایانه‌ای، تحت عنوان «جرائم سایبری» یا «جرائم در محیط سایبری» شکل گرفت. به‌این‌ترتیب، جرائم اینترنتی را می‌توان مکمل جرائم رایانه‌ای دانست؛ مخصوصاً جرائم نسل سوم رایانه‌ای که به جرائم در محیط مجازی معروف است، بیشتر از طریق این شبکۀ جهانی به وقوع می‌پیوندد.  
انواع مجرمان محیط مجازی عبارت‌اند از: هَکِرها، کرکرها، فریک‌های تلفن و گونه‌های جرم‌های ممکن با نام «سایبرکرایم» شناخته می‌شوند. چنین اقداماتی دربردارندۀ موارد زیر است؛ اما به این‌ها محدود نمی‌شود:

* آموزش ارسال مقادیر زیادی پیام‌های تکراری، ناخواسته یا گزارش تخلف
* آموزش توزیع تبلیغات غیرمجاز
* آموزش «فیشینگ»
* آموزش فریب افراد یا کلاهبرداری از آن‌ها
* آموزش گسترش بدافزار یا ویروس

انتشار ویدئو با این مضامین در آپارات مجاز نخواهد بود.



اولویت ما ایجاد فضایی امن برای تولیدکنندگان محتوا و کاربران آپارات است. در این بین، نقش گزارش‌های مردمی در امن نگه‌داشتن این جامعه بسیار پررنگ و حائز اهمیت است. به همین منظور، آپارات برای ایجاد فضایی امن و مطمئن، به تک‌تک کاربرانش اعتماد می‌کند؛ مسئولیتی که به شکل مشترک بین تیم آپارات و کاربرانش تقسیم شده است. مطالعه و درک قوانین انتشار محتوا به شما و ما کمک می‌کند تا در انجام این مسئولیت موفق‌تر عمل کنیم.

ملاحظه‌های امنیت ملی
====================

در هر جامعۀ در معرض تروریسم، شایعه ممکن است مرگبار باشد. نقش آپارات، در اختیار قراردادن بستری برای انتشار محتوای تولیدشده از سوی کاربران است، به شرطی که این محتواها در تعارض با منافع ملی نباشد. در شرایط بحرانی، انتشار ویدئوهایی حاوی شایعه ممکن است به آرامش روانی جامعه تا حد زیادی آسیب بزند. در بحث مسائل مربوط به تروریسم باید به این نکته توجه داشت که صرف بارگذاری محتوایی مربوط به ایران ملاک تصمیم‌گیری نخواهد بود، حتی اگر گروه یا گروهکی تروریستی در فیلیپین یا شیلی هم فعالیت کند، بارگذاری تصاویر مربوط به این گروه‌ها در آپارات ممنوع است؛ چراکه ممکن است بستری برای اشاعۀ تفکرات این گروه‌ها باشد، بی‌آنکه مخاطبان آن در داخل ایران باشند. از سویی، تأثیرات نگران‌کنندۀ فعالیت‌های گروه‌های تروریستی همواره در برابر مفهومی به نام «احساس امنیت» قرار می‌گیرد، به شکلی که حتی اگر کاربران ایرانی در معرض این اقدامات تروریستی قرار نگیرند، باز محتواهای این‌چنینی به احساس امنیت مردم خدشه وارد می‌کند.

انتشار اسناد محرمانه
--------------------

جلوگیری از انتشار اسناد و اطلاعات محرمانه، تناسب مستقیمی با حفظ امنیت ملی دارد. در مواردی که شائبۀ محرمانه‌بودن انتشار برخی اطلاعات وجود داشته باشد، به‌محض گزارش از سوی کاربران، مسئولان آپارات ویدئوی گزارش‌شده را بازبینی می‌کنند و درصورتی‌که در محتوای منتشرشده به‌وضوح یا به شکل ضمنی، اطلاعات و اسنادی منتشر شده باشد که در طبقه‌بندی محرمانه، سری، فوق‌محرمانه و نظایر این باشد، ویدئو مجاز به انتشار در آپارات نخواهد بود.

تهدیدهای تروریستی
-----------------

یکی از روش‌های گروه‌های تروریستی برای انجام عملیات روانی، ایجاد رعب و وحشت در جامعه است. در گذشته و پیش از شکل‌گیری رسانه‌های تعاملی، خبرگزاری‌ها گاهی هشدارهای تلفنی از سوی افراد مدعی بمب‌گذاری دریافت می‌کردند که بسیاری از آن‌ها فریب بود و سردبیران رسانه‌ها درخصوص اطلاع‌رسانی‌کردن یا نکردن در این مواقع تصمیم‌گیری می‌کردند.  
در حال حاضر و با پیدایش رسانه‌های تعاملی و فراهم‌شدن بسترهای بارگذاری محتوا از سوی کاربران، بخش عمده‌ای از این عملیات روانی به این پلتفرم‌ها و شبکه‌های اجتماعی منتقل شده است. در مواقعی که چنین ویدئوهایی در آپارات از طرف کاربرانی بارگذاری شود، تنها در شرایطی که ویدئو از سوی نهاد نظامی‌امنیتی رسمی بارگذاری شده و معتبر باشد، مجاز به انتشار خواهد بود و در غیر این صورت، به‌محض گزارش محتوا از طرف کاربران یا مراجع ذی‌صلاح، ویدئو از آپارات حذف خواهد شد و در صورت وجود محتوای ضدامنیت ملی، آپارات حق پیگیری از مراجع قانونی را برای خود محفوظ می‌دارد.

نمایش افراد یا اطلاعات افراد در معرض خطر
----------------------------------------

معمولاً ویدئوهای حاوی تهدید علیه افراد مشخص، اجازۀ انتشار در آپارات ندارد. همچنین، ویدئویی که در آن اطلاعات سِری و محرمانه از زندگی یکی از مقامات سیاسی، نظامی و قضایی نمایش داده می‌شود، مجاز به انتشار در آپارات نیست؛ مواردی نظیر محل دقیق فعالیت، نقشه‌های مفصل، تصاویر هوایی، نماهای قابل‌خواندن از پلاک خودروها و... . این موارد معمولاً درصد بسیار کمی از ویدئوهای آپارات را تشکیل می‌دهد؛ ولی در صورت گزارش، آپارات در قبال آن بی‌تفاوت نخواهد بود و به‌سادگی از کنار آن نمی‌گذرد، حتی اگر چنین مواردی تنها یک بار در کل دوران کاری ما مشاهده شود.

سخنرانی تروریست‌ها
------------------

محتوای تولیدشده از طرف گروه‌های تروریستی غالباً به‌منظور تبلیغ یا ارعاب تولید می‌شود و بخشی از تصاویری که در این ویدئوها استفاده می‌شود، سخنرانی اعضای بلندپایۀ گروهی تروریستی و رهبران فکری آن‌هاست. آپارات در مواجهه با چنین ویدئوهایی، بسیار دقیق و با حساسیت زیاد عمل می‌کند.  
اگر در ویدئویی گزارشی بخشی از صحبت‌های یکی از اعضا یا رهبران گروهی تروریستی باشد، ما مطمئن خواهیم شد این استفاده از تصاویر به نفع مردم است یا اهمیت وجود آن بیش از خشم و نفرتی است که ممکن است نمایشش در بین مردم ایجاد کند. برای مثال، اگر بخشی از صحبت‌های عبدالمالک ریگی در ویدئویی باشد، دیدن چهرۀ این فرد و شنیدن صدایش برای مردم ایران، به‌ویژه مردم سیستان‌وبلوچستان، آزاردهنده است؛‌ اما نمایش این سخنرانی در کنار توضیحات تکمیلی و روشنگری‌های به‌عمل‌آمده ممکن است باعث جلوگیری از عضوگیری گروه‌های تروریستی مشابه باشد.  
در چنین مواردی ویدئو مجاز به انتشار خواهد بود؛ اما روند کلی کار ما در آپارات به شکلی است که به‌شدت با انتشار محتواهایی که ممکن است در خدمت گروه‌های تروریستی قرار بگیرد، مقابله خواهیم کرد و کاربران اجازۀ انتشار چنین محتواهایی را ندارند.





محتوای توهین‌آمیز
=================

اولویت ما ایجاد فضایی امن برای تولیدکنندگان محتوا و کاربران آپارات است. در این بین، نقش گزارش‌های مردمی در امن نگه‌داشتن این جامعه بسیار پررنگ و حائز اهمیت است. به همین منظور، آپارات برای ایجاد فضایی امن و مطمئن، به تک‌تک کاربرانش اعتماد می‌کند؛ مسئولیتی که به شکل مشترک بین تیم آپارات و کاربرانش تقسیم شده است. مطالعه و درک قوانین انتشار محتوا به شما و ما کمک می‌کند تا در انجام این مسئولیت موفق‌تر عمل کنیم.

تهمت و افترا
------------

فرقی نمی‌کند افترازدن به افراد، سازمان‌ها یا گروه‌ها در توضیحات، کپشن یا روی تصاویر به‌صورت مکتوب باشد یا شفاهی، به‌هرحال، انتشار محتوای حاوی تهمت و افترا در آپارات ممنوع است؛ بدون توجه به اینکه این تهمت و افترا را چه کسی زده است و فرقی نمی‌کند که این محتوا از طرف کانال‌های باسابقه منتشر شده باشد یا کانالی تازه‌تأسیس. ما در آپارات مبنای مشخصی برای قضاوت دربارۀ تهمت و افترابودن محتوا داریم، در این شرایط هنگامی که محتوایی از سوی کاربران با عنوان تهمت و افترا گزارش می‌شود، ما دربارۀ محتوای گزارش‌شده این سؤال‌ها را از خود می‌کنیم:

* آیا این صحبت، فرد را در نظر افراد عاقل، تحقیر می‌کند؟
* آیا او را در معرض نفرت، استهزا یا خصومت قرار می‌دهد؟
* آیا او را در معرض نفرت، استهزا یا خصومت قرار می‌دهد؟
* آیا به شغل و حرفۀ او لطمه می‌زند؟

سپس در پاسخ به این سؤال‌ها، به این مسائل توجه می‌کنیم:

* **حقیقت:** ممکن است آن محتوا و صحبت حقیقت داشته باشد.
* اظهارنظر منصفانه دربارۀ موضوعی عام‌المنفعه: ممکن است بشود نشان داد این صحبت، نظری صادقانه مبتنی بر واقعیت‌های اثبات‌شدنی است، ناشی از خصومت و شرارت نبوده و طرح آن، به نفع عموم مردم خواهد بود.
* انتشار در تریبون‌های رسمی: اظهارات مطرح‌شده در جریان پخش مذاکره‌های علنی دادگاه یا مجلس شورای اسلامی و محافل عمومی متفاوت از بیان نظرهای شخصی است؛ یعنی کاربران به‌صورت عادی مجاز به منتشرکردن اظهارات بیان‌شده به‌عنوان بخشی از مذاکره‌های مجلس یا جریان دادگاه، در برخی اسناد دولتی یا هنگام حضور در محافلی هستند که ورود برای عموم آزاد است.

این بررسی‌ها در بیشتر مواقع پیچیدگی‌های خاصی دارد که ما در صورت گزارش یک ویدئو، با درنظرگرفتن همۀ این پیچیدگی‌ها، محتوای گزارش‌شده را ارزیابی می‌کنیم. اگر کاربری احساس می‌کند که به شخص یا گروهی افترا زده شده است، توصیه می‌شود این موارد را گزارش کند تا آپارات در اسرع‌وقت آن‌ها را ارزیابی کند و دربارۀ اینکه گزارۀ مذکور شامل موارد نقض قوانین می‌شود یا خیر، تصمیم‌گیری نماید.

موارد افترا دربارۀ نام‌های تجاری و برندها نیز مدنظر خواهد بود. انتشار موارد افترا درخصوص برند مسئولیتی را متوجه آپارات نمی‌کند؛ اما در صورت ارجاع درخواست از سوی برندهایی که به آن‌ها افترا زده شده است، این موارد به‌دقت بررسی می‌شود تا روند قانونی دربارۀ آن‌ها طی شود.

به‌کاربردن ادبیات زننده
-----------------------

لحن بی‌ادبانه برای بسیاری از مردم، موضوعی به‌شدت نگران‌کننده و یکی از شایع‌ترین علل گزارش‌های مردمی است. گاهی قضاوت دربارۀ لحن بی‌ادبانۀ موجود در ویدئو ممکن است دشوار باشد که در این مواقع در صورت گزارش کاربران، آپارات با دقت آن را بررسی می‌کند. این موضوع با مسئلۀ به‌کاربردن کلمه‌های رکیک فرق می‌کند. درخصوص استفاده از کلمه‌های رکیک در ویدئوها باید در نظر داشت همۀ فحش‌هایی که در ادبیات بزرگسالان استفاده می‌شود، به‌علاوۀ کلمه‌های رکیک به زبان انگلیسی امکان انتشار ندارد.

طنز و کمدی غالباً با حوصلۀ بیشتری تحمل می‌شود و مجوز خاصی دارد. باوجوداین، طنز و کمدی باید سنجیده باشد، نه ظالمانه یا طراحی‌شده برای آزار یا تحقیر فرد یا گروه. رواج بددهنی در جامعه توجیه‌کنندۀ بی‌سلیقگی در این مسائل نیست؛ بنابراین، ویدئوهایی که محتوایی طنز دارد، اما در خلال آن‌ها به فرد یا گروهی توهین می‌شود، امکان انتشار نخواهد داشت. این حساسیت درخصوص مسائل مربوط به سیاست‌مداران و مسئولان لشکری و کشوری بیشتر خواهد بود.

وقتی لطیفه‌هایی دربارۀ ناتوانی جسمی یا روانی ساخته می‌شود، این خطر وجود دارد که برای برخی، مایۀ ناراحتی شدید و برای جمع بزرگ‌تری، توهین‌آمیز باشد؛ بنابراین، ویدئوهایی ازاین‌دست مجاز به انتشار در آپارات نیست. حتی وقتی قصد بدی وجود ندارد، این شوخی ممکن است استفاده از تحقیر دیگران به‌عنوان نوعی سرگرمی به نظر برسد.

توهین به مقامات
---------------

در این بخش باید توجه کرد صحبت دربارۀ شخصیت‌های سیاسی تا زمانی که توهین آشکاری به آن‌ها نشده باشد یا اتهامی متوجه آن‌ها نباشد یا نسبتی دروغ به آن‌ها داده نشده باشد، مشکلی ندارد. درخصوص تقطیع و تدوین سخنان نیز باید توجه کرد که اصل اساسی در مواجهه با محتوا در آپارات، حفظ امنیت ملی است. اگر سخنان طوری غیرواقعی تدوین شده باشد که به‌واسطۀ انتشار باعث ایجاد هرج‌ومرج در جامعه شود یا به گروهی سیاسی توهین کرده باشد، امکان انتشار در آپارات نخواهد داشت.  
استفاده از زبان در بخش توضیحات ویدئوها، بسیار مهم است. برخی کلمه‌ها یا عبارت‌ها، دارای بار خاصی است؛ مثلاً استفاده از کلمۀ «خیانت» مستلزم دقت خاصی است. دادن نسبت «خائن» یا «نفوذی» به اشخاص سیاسی، مقامات حکومتی سابق و فعلی، بدون آنکه در دادگاه صالحه دربارۀ آن حکم صادر شده باشد، خلاف قواعد کار آپارات است.

کلیشه‌ها/ تمسخر/ توهین‌های نژادی و قومی
---------------------------------------

رویکرد آپارات در قبال همۀ محتواهای بارگذاری‌شده از سوی کاربران این است که تا حد امکان از حذف ویدئوها اجتناب نماید، مگر آنکه محتوای بارگذاری‌شده باعث ایجاد حساسیت، برانگیختن احساسات، حاوی توهین، اهانت، افترا و نظایر آن باشد و درنهایت، منتج به برهم‌خوردن آرامش روانی جامعه شود، در این موارد آپارات ناچار به حذف محتوای مذکور خواهد بود.  
اشارات موهن یا بی‌احترامی، شفاهی یا تصویری، به مطالبی که محور اعتقادی ادیان گوناگون است (مثلاً صلیب، انجیل، قرآن و روزهای مقدس پیروان ادیان) توهین شدید و عمیق تلقی می‌شود و باید دقت خاص در این مسائل اعمال شود که ویدئوهای بارگذاری‌شده طوری نباشد که به اقلیت‌های دینی و مذهبی توهین شود.

ایران کشوری متشکل از اقوام و فرهنگ‌های گوناگون است؛ اقوام و فرهنگ‌هایی که صدها یا شاید هزاران سال، در کنار یکدیگر با سازش و بردباری زندگی کرده‌اند و جامعۀ متکثر ایران را شکل داده‌اند. از سوی دیگر، میهن‌دوستی (Patriotism) حسی غریزی در بین عموم انسان‌هاست که در هر دورۀ تاریخ و هر محدودۀ جغرافیایی وجود داشته است و تنها مختص ایران نیست؛ اما گاهی در برخی مناطق، گروه‌ها و دسته‌هایی با تمرکز بر ملی‌گرایی افراطی، باعث ایجاد اختلاف‌هایی در بین اقوام مختلف می‌شوند. هر ویدئویی که منجر به ایجاد هرج‌ومرج و بروز اختلاف‌های قومی یا ایجاد تنش‌های فرهنگی بین مردم شود، اجازۀ انتشار در آپارات ندارد.

خط‌مشی آپارات در مقام ارائه‌کنندۀ خدمات بارگذاری ویدئو بر این اساس استوار است که محتوای بارگذاری‌شدۀ کاربران به‌هیچ‌وجه باعث ایجاد اختلاف و تفرقه در بین مردم نشود و هر توهین قومی و نژادی که باعث بروز اختلاف، احیای اختلاف‌های پیشین یا هرج‌ومرج در هر بخش از ایران شود، مجاز به انتشار در آپارات نخواهد بود.

ما در آپارات دربارۀ لطیفه‌ها و طنزهای مربوط به نژاد، دین، سن یا جنس افراد هم حساسیت خاصی را مدنظر می‌گیریم. به یاد داشته باشید گروه‌هایی از مردم که هدف چنین لطیفه‌هایی هستند، ممکن است رنجیده‌خاطر شوند. استفاده از کلیشه‌ها در ویدئوها نیاز به اندیشیدن محتاطانه دارد؛ بنابراین، ویدئوهایی که حاوی محتوای مربوط به لطیفه‌های توهین‌آمیز قومیتی است یا با جنسیت، شوخی‌های آزاردهنده انجام می‌دهد، مجاز به انتشار نیست.

صرف وجود محتوایی نظیر «یه روز فلانی، یه روز بیساری و...» تا مادامی‌که توهین‌آمیز نباشد، مشکلی برای انتشار ندارد.



حق نشر
======

اولویت ما ایجاد فضایی امن برای تولیدکنندگان محتوا و کاربران آپارات است. در این بین، نقش گزارش‌های مردمی در امن نگه‌داشتن این جامعه بسیار پررنگ و حائز اهمیت است. به همین منظور، آپارات برای ایجاد فضایی امن و مطمئن، به تک‌تک کاربرانش اعتماد می‌کند؛ مسئولیتی که به شکل مشترک بین تیم آپارات و کاربرانش تقسیم شده است. مطالعه و درک قوانین انتشار محتوا به شما و ما کمک می‌کند تا در انجام این مسئولیت موفق‌تر عمل کنیم.

ویدئوهای دارای حق نشر
---------------------

قوانین حق تکثیر برای حفاظت و احقاق حق خالقان و مالکان اولیۀ آثاری مانند کتاب‌ها، فیلم‌ها و آهنگ‌ها به‌وجودآمده است. حق تکثیر یکی از پیچیده‌ترین موارد قانونی مؤثر بر ویدئوهاست. این قوانین در عین اینکه قابل‌تشخیص به‌نظرمی‌رسد؛ پیچیدگی‌های بسیاری دارد. درنتیجه، برای برخی از سؤال‌ها در زمینۀ حق تکثیر، پاسخ ساده‌ای وجود ندارد.  
قوانین حق تکثیر در داخل ایران چندان تبیین‌شده نیست. قانون حمایت از حقوق مؤلفان، مصنفان و مترجمان که در دی ماه 1348 در مجلس شورای ملی به تصویب رسیده، مبنای قانونی این حوزه است و آپارات با توجه به جدیتی که در رعایت حق تکثیر برای تولیدکنندگان محتوا قائل است، دستورالعمل‌هایی را برای این موارد تبیین کرده است. بدیهی است این دستورالعمل همۀ آن چیزی نیست که برای رعایت حق نشر لازم است و صرفاً با توجه به موارد پیش‌آمده تاکنون گردآوری شده و در آینده ممکن است به این موارد اضافه یا از آن کم شود. کانال رسمی تولیدکنندۀ ویدئو، حق انتشار کامل یا بخشی از محتوای تولیدشده‌اش را دارد؛ یعنی کانال‌های رسمی تولیدکننده‌های محتوا هر اندازه که تمایل داشته باشند، می‌توانند محتواهای خود را منتشر کنند و در این موارد منعی از سوی آپارات و هیچ مرجع دیگری وجود ندارد. اما درصورتی‌که منتشرکنندۀ ویدئو کانالی به‌جز کانال رسمی تولیدکنندۀ آن محتوا باشد، مدت زمان ویدئوی منتشرشده نباید بیشتر از دو (۲) دقیقه باشد. اگر مدت زمان ویدئوهای دارای حق نشر بیش از این باشد، ویدئوی مربوط مجاز به انتشار در آپارات نخواهد بود. توجه به این نکته ضروری است که انتشار تریلر رسمی سریال یا فیلم در کانال‌های دیگر بلامانع است؛ اما باید توجه داشت که محتوای کوتاه‌شده حالت اسپویل یا لودادن داستان فیلم یا سریال را نداشته باشد. همچنین، در کانال‌های غیررسمی، در بخش توضیحات ویدئو یا کپشن، اگر لینکی برای دانلود فیلم یا سریال به‌صورت غیرقانونی وجود داشته باشد، به دلیل نقض قوانین حق نشر، مجاز به انتشار در آپارات نخواهد بود. همۀ ویدئوهایی که به هر نحوی به آن‌ها ارزشی افزوده شده باشد، نظیر دوبله، زیرنویس و نظایر این‌ها، درصورتی‌که توسط مؤسسه‌های قانونی داخلی انجام شده باشد، شامل قوانین مربوط به حق پخش خواهد بود. هر مجموعه‌ای در داخل کشور به‌صورت قانونی مشغول فعالیت است و محتوا تولید می‌کند یا به محتواهای تولیدشده ارزشی می‌افزاید (مانند دوبله یا زیرنویس)، مشمول قوانین حق نشر است. همچنین، هر فیلم یا سریال تولید داخل، مشمول قوانین حق نشر است.  
آنچه در دنیا با عنوان «Fair Usage» یا «استفادۀ منصفانه» از آن یاد می‌شود، عبارت است از انتشار محتوا به شکلی که قوانین حق نشر را نقض نکند. در حال حاضر، مبنای تصمیم‌گیری درخصوص استفادۀ منصفانه، درنظرگرفتن مدت زمان 120 ثانیه در حالت بیشینه است، به شرط آنکه حالت لودادن داستان یا اسپویل پیدا نکند و نیز ناقض سایر قوانین انتشار محتوا در آپارات نباشد.

موسیقی‌های دارای حق نشر
-----------------------

موسیقی‌های تولیدشده در داخل کشور، با توجه به حق مالکیت فردی تهیه‌کنندۀ اثر یا هنرمند، امکان پخش به‌صورت کامل در آپارات را ندارد. برای نمونه، نمی‌توان قطعات آلبوم موسیقی دارای مجوز را بدون اجازه از مالک معنوی اثر در آپارات بارگذاری کرد؛ اما استفاده از این موسیقی‌ها به‌عنوان موسیقی زیرکلام یا مقطعی برای ویدئوها، ناقض قوانین حق نشر نخواهد بود. توجه داشته باشید که موارد زیر جزو این طبقه‌بندی نیست:

* ویدئوهای حاوی آثار نمایشی\- موسیقایی
* هجویات و هزلیات موزیکال

هرچند با توجه به نبودِ قانون مشخص دربارۀ حق تکثیر، اساساً سخت‌گیری چندانی در این بخش از جانب آپارات اعمال نخواهد شد، مگر آنکه مالک معنوی اثر به‌صورت رسمی خواهان حذف محتوای تحت مالکیت خود از آپارات باشد.

