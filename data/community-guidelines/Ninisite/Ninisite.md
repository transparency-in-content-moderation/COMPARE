
قوانین و مقررات نی نی سایت
==========================




 کاربران محترم نی نی سایت برای داشتن محیط درخور و جلوگیری از رفتارهای نامناسب و آزار دهنده در بخش تبادل نظر و جلوگیری از بی نظمی در این قسمت رعایت نکات زیر حین فعالیت در تبادل نظر الزامی است.
 



 مقررات زیر توسط نی نی یارها و مدیریت با جدیت پیگیری و اجرا خواهد شد. نی نی یارها مجاز به حذف پستها و تاپیک هایی هستند که خارج از قوانین زیر باشد.
 



 از کلیه کاربران جدید و قدیم خواهشمندیم که این مقررات به دقت مطالعه و اجرا نمایند. همچنین از کاربران پیشکسوت خواهشمندیم در راستای اهداف ذکر شده نی نی سایت را بیشتر یاری و کاربران جدید را راهنمایی نمایند.
 




مقدمه و معرفی
-------------



 بخش تبادل نظر نی نی سایت تابع قوانین جمهوری اسلامی ایران بوده و کاربران موظف به پرهیز از هرگونه بحث و تبادل نظر در موضوعات مطرح شده در 
 فهرست مصادیق محتوای مجرمانه
 (موضوع ماده ۲۱ قانون جرایم رایانه ای) هستند. مدیران و نی نی یارها بدون اطلاع قبلی ، نوشته ها و موضوعاتی که از این قوانین پیروی نکنند را حذف و دسترسی کاربران خاطی را مسدود خواهند کرد.
 


### مدیران :



 افرادی هستند که بر روی تمامی بخش های مختلف تبادل نظر نظارت کرده و قوانین را اجرا می کنند.
 


### نی نی یار :



 نی نی یارها از اعضای فعال، معتبر و مورد تایید نی نی سایت در بخش تبادل نظر هستند که با کمک مدیران ، ناظر بر اجرای صحیح قوانین جهت جلوگیری از هرگونه تخلف در نی نی سایت هستند.
 


### کاربران :



 اعضای گرامی و محترم نی نی سایت با نام کاربر مشخص می شوند که هر یک برای خود یک نام کاربری اختصاصی دارند.
 




سیاست های حفظ حریم شخصی
-----------------------



 برای مجموعه نی نی سایت حفظ حریم خصوصی کاربران از اهمیت زیادی برخوردار است. ما هیچ یک از اطلاعات کاربران را جهت مصارف تبلیغاتی جمع آوری نمی کنیم. همچنین تمامی اطلاعات کاربران نزد نی نی سایت محفوظ بوده و به هیچ وجه توسط دیگران در دسترس نخواهد بود. بنابراین با خیال آسوده می توانید اطلاعات پروفایل و کاربری خود را تکمیل کنید تا در زمان های مورد نیاز امکان اطلاع رسانی و دسترسی به شما وجود داشته باشد.
 



 شماره پیامکی نی نی سایت 20006464 بوده و تنها با این شماره اطلاع رسانی پیامکی انجام می شود.
 




قوانین کلی
----------


1. جهت استفاده کامل از نی نی سایت باید با مطالعه قوانین و مقررات عضو نی نی سایت شوید. عضویت در نی نی سایت کاملا رایگان است و کاربران بعد از ثبت نام موظف به رعایت تمامی قوانین می باشند.
2. استفاده از تصاویر و کلمات رکیک و خارج از عرف جامعه ایرانی اسلامی غیرمجاز بوده و به کاربران متخلف تذکر داده خواهد شد. در صورت هرگونه تکرار، دسترسی کاربر قطع خواهد شد.
3. از ثبت نام با نام های کاربری تبلیغاتی و گذاشتن عکس های تبلیغاتی در بخش های مختلف پرهیز کنید. درصورت مشاهده هرگونه فعالیت تبلیغاتی کاربری معلق خواهد شد. برای استفاده از فرصت های تبلیغاتی می توانید به 
 بخش تماس با ما
 مراجعه کنید.
4. برای نام کاربری و نام مستعار خود از کلمات رکیک و خلاف عرف بپرهیزید.
5. در امضای خود از قرار دادن حرف های رکیک ، تبلیغات ، لینک سایت های دیگر ، مطالب خارج از عرف و توهین به دیگران اکیدا خودداری کنید.
6. استفاده از نام هایی که به صورت عمدی یا سهوی مشابه نام مدیران یا ادمین های نی نی سایت باشد به خاطر جلوگیری از گمراه شدن کاربران مجاز نیست.
7. هر کاربر تنها حق داشتن یک اکانت را دارد و در صورت سو استفاده و ایجاد چند نام کاربری ، تمامی اکانت های تشخیص داده شده توسط مدیریت مسدود خواهد شد.
8. هر مطلب صرفا بيانگر نظر و عقيده نويسنده آن است و بيانگر نظر و عقيده مسئولان و مدیران نی نی سایت و يا تفکر حاکم بر اين سایت نيست. بديهی است مسئوليت تمامی مطالب و نوشته ها بر عهده شخص نويسنده می باشد.
9. احترام به کاربران و مدیران نی نی سایت، حفظ روحیه دوستی و رعایت حقوق دیگران، شرط ادامه فعالیت در یک محیط عمومی مجازی مانند تبادل نظر نی نی سایت است.
10. با توجه به ماهیت وب سایت نی نی سایت و حضور گسترده بانوان عزیز ایرانی در سایت ، اولویت اول ما رعایت حقوق بانوان است. حضور و فعالیت آقایان تا زمانی که ایجاد مزاحتی برای سایر کاربران خانم نداشته باشند بلامانع است.
11. وب سایت نی نی سایت هیچ گونه خرید و یا فروشی در سایت انجام نمی دهد و تمامی آگهی های موجود مربوط به کاربران است. از این رو اگر قصد خرید و فروش محصول یا خدماتی را دارید تمامی جوانب را بسنجید زیرا نی نی سایت مسئولیتی در قبال کلاهبرداری و یا مشکلات پیرامون خرید و فروش کاربران را عهده دار نیست.
12. جهت استفاده بهتر و کامل از خدمات و همچنین ایجاد ارتباط سریعتر با کاربران پیشنهاد می کنیم پروفایل کاربری خود را تکمیل نمایید.
13. محدودیتی در ارسال پست برای کاربران وجود ندارد. برای ایجاد تاپیک محدودیت ۶ تاپیک در روز وجود دارد.
14. تاپیک ها یا پست هایی که به دستور مراجع قضایی مشکل داشته باشند بلافاصله از سایت حذف خواهند شد و مسئولیت های بعدی به عهده کاربر می باشد.




قوانین ایجاد تاپیک، پست و کامنت
-------------------------------


1. از استفاده کلمات رکیک و نامربوط در عنوان تاپیک و پست بپرهیزید. در صورت استفاده از کلمات نامتعارف در جامعه ایرانی اسلامی ، قطعا تاپیک یا پست حذف خواهد شد. همچنین در صورت تکرار دسترسی شما به کاربری مسدود خواهد شد.
2. تاپیک خود را در دسته بندی مناسب و تعریف شده قرار دهید تا دسترسی سایر کاربران راحت تر انجام شود.
3. از ایجاد تاپیک یا پست های تبلیغاتی پرهیز کنید. در صورت مشاهده تاپیک یا پست مورد نظر حذف می شود. (تبلیغات شامل لینک به سایت های دیگر، لینک شبکه های اجتماعی، لینک گروه یا کانال های تلگرامی) در صورت نیاز به معرفی کالا یا خدمات خاص می توانید به صورت مستقیم تصویر و مشخصات محصول را در تاپیک قرار دهید.
4. از ایجاد تاپیک با موضوعات مطرح شده در 
 فهرست مصادیق محتوای مجرمانه
 خودداری کنید.
5. تاپیک های مربوط به فروش محصولات باید در بخش فروشگاه های نی نی سایت ایجاد شود. لطفا از قراردادن در بخش های غیر مرتبط خودداری کنید.
6. کاربران نمی توانند در تاپیک ها درخواست کمک نقدی و غیر نقدی داشته باشند.
7. از ایجاد پست یا تاپیک هایی که به کاربران دیگر و حریم شخصی آنها مرتبط می شود خودداری کنید. همچنین از تهمت زدن، نسبت دادن و هرگونه موضوع مشابه خودداری کنید. در صورت مشاهده تاپیک مورد نظر حذف و کاربری متخلفین مسدود می شود.
8. ایجاد تاپیک هایی با موضوع فال گرفتن و دعانویسی اکیدا ممنوع بوده و کاربران متخلف مسدود خواهند شد.
9. کاربران اجازه ارائه مشاوره پزشکی در بخش تبادل نظر را به هیچ وجه ندارند. در صورتی که کاربران سایت دارای تخصص، مدرک و یا علاقه به مشاوره هستند می توانند با ارائه مدارک خود به 
 بخش کلینیک نی نی سایت تقاضای همکاری دهند.
10. بحث در مورد راه های عبور از فیلتر، فیلترشکن، نرم افزارها ، معرفی سایت های فیلتر شده و مسایل مرتبط تحت هیچ شرایطی مجاز نیست.
11. از ایجاد پست یا تاپیک های سیاسی توهین آمیز ، تمسخر آمیز ، نسبت دهنده، توهین به مسئولین کشور و تمسخر ادیان و موارد مشابه خودداری کنید. در صورت مشاهده دسترسی کاربر مسدود و تاپیک مورد نظر حذف می شود.
12. از توهین به قومیت، ملیت و اقلیت ها خودداری کنید و درصورت مشاهده به جای پاسخگویی متخلف را به مدیران سایت گزارش دهید.
13. پست های حذف شده جز پست های کاربر به حساب نخواهد آمد و از تعداد پست های کاربر کسر خواهد شد.
14. خواهشمند است از گذاشتن اطلاعات شخصی در پست ها جدا خودداری فرمایید. امکان حضور و خواندن مطالب برای بسیاری از افراد (عضو و غیرعضو) وجود دارد. بهتر است مطالب خود را به گونه ای بنویسید که قرار است هر کسی (مرد یا زن\- دوست یا فامیل \- عضو و غیرعضو) آنها را بخوانند.




قوانین ایجاد سوال و تجربه کاربری در بخش کلینیک
----------------------------------------------


1. داشتن ۱۵ سال سن و برخورداری از سلامت کامل عقلی نیاز است .
2. محتوای ارائه شده صرفاً با هدف بالا بردن اطلاعات عمومی کاربران در نظر گرفته شده است و به هیچ عنوان جایگزین تشخیص، تجویز و روش درمان پزشک نمی باشد
3. سوالات خود را با رعایت اصول اخلاقی و حفظ حریم های دینی اسلامی و مطابق با قوانین جمهوری اسلامی ایران مطرح نمایید.
4. به دلیل این که تجویز و یا تایید دارو بایستی پس از معاینه حضوری و با توجه به ویژگی های جسمی و روانی هر فرد زیر نظر متخصص مربوطه انجام شود ، از پرسیدن نام دارو در متن سوال اکیدا خودداری نمایید.
5. مشکل جسمی و یا روانی هر فرد مختص و با توجه به شرایط خود او در نظر گرفته می شود. لذا از بردن نام و توصیه متخصص در متن سوال و یا پیشنهاد آن در بخش تبادل تجربه کلینیک به سایر مراجعین خودداری نمایید.
6. می توانید با استفاده از گزینه محرمانه در هنگام پرسیدن سوال از دیده شدن نام کاربری خود در سایت جلوگیری کنید.



